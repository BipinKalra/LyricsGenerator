mere p‍yaare deshavaasiyon,

aazaadee ke paavan parv kee aap sabako anek-anek shubhakaamanaen.

aaj desh ek aat‍mavish‍vaas se bhara hua hai. sapanon ko sankal‍pa ke saath parishram kee paraakaash‍tha kar-karake desh naee oonchaeeyon ko paar kar raha hai. aaj ka sooryoday ek naee chetana, naee umang, naya ut‍saah, naee oorja le kar aaya hai.

mere p‍yaare deshavaasiyon, hamaare desh mein 12 varsh mein ek baar neelakurinjee ka push‍pa ugata hai. is varsh dakshin kee neelagiree kee pahaadiyon par yah hamaara neelakurinjee ka push‍pa jaise maano tirange jhande ke ashok chakr kee tarah desh kee aazaadee ke parv mein lahalaha raha hai.

mere p‍yaare deshavaasiyon, aazaadee ka yah parv ham tab mana rahe hain, jab hamaaree betiyaan ut‍taraakhand, himaachal, manipur, telangaana, aandhr pradesh – in raaj‍yon kee hamaaree betiyon ne saat samandar paar kiya aur saaton samandar ko tirange rang se rang karake vah hamaare beech laut aaeen.

mere p‍yaare deshavaasiyon, ham aazaadee ka parv aaj us samay mana rahe hain, jab evares‍ta vijay to bahut hue, anek hamaare veeron ne, anek hamaaree betiyon ne evares‍ta par ja karake tiranga jhanda phaharaaya hai. lekin is aazaadee ke parv mein main is baat ko yaad karoonga ki hamaare door-sudoor jangalon mein jeene vaale nan‍hen-mun‍ne aadivaasee bach‍chon ne is baar evares‍ta par tiranga jhanda phahara karake tirange jhande kee shaan aur badha dee hai.


mere p‍yaare deshavaasiyon, abhee-abhee lokasabha, raaj‍yasabha ke satr poore hue hain. aapane dekha hoga ki sadan bahut ach‍chhe dhang se chala aur ek prakaar se sansad ke yah satr pooree tarah saamaajik n‍yaay ko samarpit tha. dalit ho, peedita ho, shoshit ho, vanchit ho, mahilaen ho unake hakon kee raksha karane ke lie hamaaree sansad ne sanvedanasheelata aur sajagata ke saath saamaajik n‍yaay ko aur adhik balatar banaaya.

obeesee aayog ko saalon se sanvaidhaanik sthaan ke lie maang uth rahee thee. is baar sansad ne pichhade, ati pichhadon ko, us aayog ko sanvaidhaanik darja de karake, ek sanvaidhaanik v‍yavas‍tha de karake, unakee hakon kee raksha karane ka prayaas kiya.

ham aaj us samay aazaadee ka parv mana rahe hain, jab hamaare desh mein un khabaron ne desh mein naee chetana laee, jinase har bhaarateey jo duniya ke kisee bhee kone mein kyon na rahata ho, aaj is baat ka garv kar raha hai,ki bhaarat ne vish‍va kee chhathee badee aichonomy mein apana naam darj kara diya hai. aise ek sakaaraat‍mak maahaul mein, sakaaraat‍mak ghatanaon kee shrrnkhala ke beech aaj ham aazaadee ka parv mana rahe hain.

desh ko aazaadee dilaane ke lie pooj‍ya baapoo ke netrt‍va mein lakshaavadhi logon ne apana jeevan khapa diya, javaanee jelon mein guzaar dee. kaee kraantikaaree mahaapurushon ne phaansee ke takh‍te par latak karake desh kee aazaadee ke lie phaansee ke phandon ko choom liya. main aaj deshavaasiyon kee taraph se aazaadee ke in veer senaaniyon ko hrdayapoorvak naman karata hoon, ant:poorvak pranaam karata hoon jis tirange jhande kee aan-baan-shaan, hamen jeene-joojhane kee, marane-mitane kee prerana deta hai,jis tirange kee shaan ke lie desh kee sena ke javaan apane praanon kee aahooti de dete hain, hamaare ardhasainik bal jindagee khapa dete hain, hamaare pulis bal ke javaan saamaan‍ya maanavee kee raksha ke lie din-raat desh kee seva mein lage rahate hain.

main sena ke sabhee javaanon ko, ardhasainik balon ko, pulis ke javaanon ko, unakee mahaan seva ke lie, unakee t‍yaag-tapas‍ya ke lie, unake paraakram aur purushaarth ke lie aaj tirange jhande kee saakshy mein laalakile kee praacheer se shat-shat naman karata hoon aur unako bahut-bahut shubhakaamanaen deta hoon.

in dinon desh ke alag-alag kone se ach‍chhee varsha kee khabaren aa rahee hain, to saath-saath baadh kee bhee khabaren aa rahee hain. ativrshtiaur baadh ke kaaran jin parivaaron ko apane s‍vajan khone paden hain, jin‍hen museebaten jhelanee padee hain, un sabake prati desh pooree shakti se unakee madad mein khada hai aur jin‍honne apanon ko khoya hai, unake dukh mein main sahabhaagee hoon.

mere p‍yaare deshavaasiyon, agalee baisaakhee hamaare jaliyaavaalaan baag ke narasanhaar ko sau varsh ho rahe hain. desh ke saamaan‍ya logon ne desh kee aazaadee ke lie kis prakaar se jaan kee baajee laga dee thee aur zul‍ma kee seemaen kitanee laangh chukee thee. jaliyaavaalaan baag hamaare desh ke un veeron ke t‍yaag aur balidaan ka ka sandesh deta hai. main un sabhee veeron ko hrdayapoorvak, aadarapoorvak naman karata hoon.